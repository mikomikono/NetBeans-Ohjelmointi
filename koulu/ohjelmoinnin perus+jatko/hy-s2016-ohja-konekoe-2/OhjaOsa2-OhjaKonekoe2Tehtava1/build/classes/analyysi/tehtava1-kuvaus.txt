Tehtävä 1: Tiedoston lukeminen ja poikkeukset (5p)

Kirjoita ohjelma joka kysyy käyttäjältä tiedoston nimen ja tulostaa tiedostossa
olevien sanojen sekä uniikkien sanojen lukumäärän. Voit olettaa, että 
tiedostossa on vain sanoja (tiedostossa ei ole esimerkiksi pisteitä tai 
pilkkuja), ja että jokaisella tiedoston rivillä voi olla nollasta äärettömään 
määrään sanoja.

Jos tiedostoa ei löydy, ilmoita siitä erikseen. Kysy tällöin luettavan tiedoston
nimeä uudestaan.

Käsiteltävässä tiedostossa saattaa olla sanoja, jotka sisältävät sekä isoja että 
pieniä kirjaimia. Käsittele kaikki sanat kuitenkin niin, että ne ovat vain 
pienillä kirjaimilla kirjoitettu (tee tarvittaessa muunnos).

Ohjelman tulee käynnistyä kun luokan Tehtava1 main-metodi käynnistetään. Metodi
main _ei saa_ heittää poikkeusta. Tehtäväpohjassa on mukana data.txt -tiedosto
(voit tarkastella sitä Files-välilehdeltä -- jos välilehteä ei näy, saat sen
näkyville valitsemalla Window -> Files).


Esimerkkitulostus:

Anna analysoitavan tiedoston nimi:
dat.txt
Tiedostoa dat.txt ei löydy.

Anna analysoitavan tiedoston nimi:
data.txt

Analysoidaan tiedostoa data.txt

Sanoja: 200
Uniikkeja: 114


--

Pisteytys: 
- Tiedoston puuttumisesta ilmoittaminen 1p
- Sanojen lukumäärän laskeminen ja ilmoittaminen 2p
- Uniikkien sanojen lukumäärän laskeminen ja ilmoittaminen 2p
