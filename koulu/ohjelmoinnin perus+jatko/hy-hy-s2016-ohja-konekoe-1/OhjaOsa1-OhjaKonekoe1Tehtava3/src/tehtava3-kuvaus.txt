Tehtävä 3: Tilisiirtoja (6p)

Kirjoitetaan ohjelma, jota käytetään tilien hallintaan. Ohjelma kysyy ensin 
uusia tilejä (tilinumeroita) ja niiden saldoja kunnes käyttäjä syöttää tyhjän 
merkkijonon tilinumeron kohdalla (eli painaa rivinvaihtoa).

Jokaisella tilillä on tilinumero (merkkijono) ja saldo (kokonaisluku). 

Kun käyttäjä on syöttänyt tilit, aloitetaan tilien hallinta. Tilien hallintaan
kuuluu 3 komentoa: tilisiirron tekeminen ("siirto"), tilien tulostaminen 
("tulosta") ja ohjelman lopettaminen ("lopeta").

Komento "siirto":

Jos käyttäjä valitsee tilisiirron, käyttäjältä kysytään ensin lähdetiliä, sitten
kohdetiliä, ja lopulta siirrettävää summaa. Tämän jälkeen ohjelma siirtää halutun
summan lähdetililtä kohdetilille. Voit olettaa, että siirrettävät summat ovat
aina kokonaislukuja, ja että tilien saldot saavat mennä negatiiviselle. Kun
tilisiirto on tehty, käyttäjältä kysytään seuraavaa komentoa.

Komento "tulosta":

Jos käyttäjä valitsee tulostuskomennon, tilit ja niiden saldot tulostetaan. 
Jokainen tili tulee tulostaa omalle rivilleen. Kun tilit on tulostettu,
käyttäjältä kysytään seuraavaa komentoa. 

Komento "lopeta":

Jos käyttäjä valitsee lopetuskomennon, ohjelman suoritus lopetetaan.

Muu komento:

Jos käyttäjä valitsee tuntemattoman komennon, hänelle ilmoitetaan ettei komento
ole tunnettu. Tämän jälkeen käyttäjältä kysytään seuraavaa komentoa.


Esimerkkitulostus:


Syötä tilinumero tai tyhjä jos valmis: 02255
Syötä saldo: 720

Syötä tilinumero tai tyhjä jos valmis: 01225
Syötä saldo: 100

Syötä tilinumero tai tyhjä jos valmis: 33100
Syötä saldo: 1600

Syötä tilinumero tai tyhjä jos valmis: 

Tilit syötetty, yhteensä 3.


Komennot: 
siirto - tee tilisiirto
tulosta - tulosta tilit
lopeta - lopeta
> tulosta

Tulostetaan tilit
  33100 (saldo: 1600)
  02255 (saldo: 720)
  01225 (saldo: 100)


Komennot: 
siirto - tee tilisiirto
tulosta - tulosta tilit
lopeta - lopeta
> siirtp
Tuntematon komento: siirtp

Komennot: 
siirto - tee tilisiirto
tulosta - tulosta tilit
lopeta - lopeta
> siirto

Miltä tililtä siirretään: 33100
Mille tilille siirretään: 02255
Paljonko? 1200

Komennot: 
siirto - tee tilisiirto
tulosta - tulosta tilit
lopeta - lopeta
> tulosta

Tulostetaan tilit
  33100 (saldo: 400)
  02255 (saldo: 1920)
  01225 (saldo: 100)


Komennot: 
siirto - tee tilisiirto
tulosta - tulosta tilit
lopeta - lopeta
> lopeta

Kiitos!
